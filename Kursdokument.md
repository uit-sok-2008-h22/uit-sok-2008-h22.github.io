{% include top-box.html %} <!-- Kode for å inkludere boksen på toppen av siden. Se _config.yml for å gjøre endringer. -->
{% include navbar.html %} <!-- Kode for navigasjonsmeny. Se navbar.html for å gjøre endringer. -->
<!-- Gjør endringer under her -->

# Kursdokument sok-2008 - Den Nordiske modellen

## Innhold
På innføringskursene i mikroøkonomien lærer man at samfunnets velferd blir maksimert under fullkommen konkurranse. I virkeligheten er de fleste markedene ufullkomne og preget av markedssvikt. Markedssvikt sammen med fordelingshensyn er årsaker til at offentlig sektor har en stor rolle i moderne økonomier.  De nordiske landene har store offentlig sektorer og høyt skattenivå, men også veldig høy levestandard. Dette forklares med den nordiske samfunnsmodellen. Sentrale trekk ved modellen er økonomisk styring, offentlig velferdspolitikk, og organisert arbeidsliv. 

Formålet med kurset SOK-2008 «Den Nordiske modellen» er å gi innsikt i sentrale trekk ved den nordiske samfunnsmodellen, og å gi en forståelse av offentlig inngrep i økonomien og innblikk i velferdsøkonomiske problemstillinger. Det vil bli lagt spesiell vekt på de teoretiske argumentene bak velferdsordningenes innretning og omfang og på de insentivproblemene som oppstår i skjæringspunktet mellom velferdsstat og marked.

## Læringsmål <a name="learninggoals"></a>
For å bestå kurset SOK-2008 skal du som student...

*Ha grunnleggende kunnskap om:*
- Bakgrunnen for, og ulike politiske og moralfilosofiske begrunnelser for velferdsstaten

*Ha kunnskap om:* 
- Hvordan effektivitet, rettferdighet og insentivproblemer påvirker arbeidsmarkedet og ulike velferdspolitiske ordninger
- Hvordan ulikhet defineres og operasjonaliseres i normative analyser
- Beskatningens samfunnsøkonomiske kostnader og begrensninger
- Hvordan arbeidsmarkedet fungerer, blant annet trekantssamarbeidets rolle i lønnsdannelsen, og hvordan familie-, innvandrings- og likestillingspolitikken påvirker sysselsetting og verdiskaping
Forstå:
- Teoretiske argumentet bak viktige overføringsordninger i folketrygden og disinsentiveffekter knyttet til disse
- Offentlig sektor sin rolle i utdannelses- og helsesektoren

*Ha ferdigheter i å:*
- Inkorporere politiske og moralfilosofiske teorier i analyse av velferdsstaten
- Analysere hvordan en effektiv allokering av ressursene kan oppnåes i imperfekte markeder
- Analysere og drøfte relasjonen mellom forsikringsmarkeder og sosialforsikringssystem
- Analysere fattigdom, ulikskap og velferd 
- Analysere ulike overføringsordninger opp mot effektivitet, fordeling og insentiveffekter
- Anvende offentlig tilgjengelig statistikk for å analysere aktuelle problemstillinger innen faget

*Du skal videre:*
- Ha innsikt om relevante problemstillinger relatert til velferdsstaten
- Kunne planlegge og gjennomføre arbeidsoppgaver og benytte både økonomisk teori og empiriske data for å analysere problemstillinger knyttet til velferdsstaten i tråd med etiske krav og retningslinjer.
- Kunne formidle sentrale teorier, problemstillinger og løsninger i grafisk, analytisk og muntlig form.
- Være i stand til å delta i samfunnsdebatten om velferdspolitikkens ulike virkemidler og deres bærekraft.

## Eksaminasjon
Eksamensordningen til SOK-2008 er en mappe som består av 6 innleveringer (utfordringer) og en muntlig eksamen. 
Innleveringene tilsvarer 50 prosent av total karakter. Vi bruker bokstavkarakterer A-E med F som stryk.


Vi har valgt dette opplegget for å maksimere læringsutbyttet på kurset. 
Opplegget med utfordringer gjør at arbeidet med kursmaterialet spres over hele semestret. 
Dette gir bedre mulighet å ta til seg kursstoffet. Ved at du leverer inn oppgaver kontinuerlig under semestret får du i tillegg tilbakemelding på hvis den har forstått materialet og informasjon om hvordan den ligger til. 
I tillegg fører opplegget til at du blir klar med deler av eksaminasjonen før semestret er over. Dette fører til at slutten av semestret ikke blir så tung. Til sist vil innleveringene lagres i en mappe som du kan bruke i framtiden for å verifisere de kunnskaper du har fått. 

### [Mappeevaluering](mappeevaluering.md)

### [Muntlig eksamen](muntligeksamen.md)

## Undervisning

Undervisningen på sok-2008 består av fysiske forelesninger, video-forelesninger, og seminarer. Forelesningene vil introdusere forskjellige temaer og modeller. Video-forelesningene består av en rekke relativt korte videos der vi gir støtte til de mer tekniske delene på kurset (grafisk-, matematisk- og empirisk analyse). 
Vi har lagt opp timeplanen slik at du enkelt skal kunne avsette tid til egne studier av video-forelesningene. 
For å få utbytte av kurset er det viktig at du følger det opplagte skjemaet. På seminarene vil du få jobbe med utfordringene i innleveringsoppgavene.
Du finner en oversikt over forelesnings- og seminarplanen [her](forelesningsplan.md). 


